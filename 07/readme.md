# Упражнение върху голяма четворка

## Задача 1:

Да се дефинира клас ```String```, който имитира ```string``` от стандартната библиотека. Нека се дефинират следните функции:

* Конструктор с параметър ```const char *``` с подразбираща стойност празен низ
* Конструктор за копиране
* Оператор ```=``` с параметър ```const char *```
* Оператор ```=``` с параметър ```String```
* Деструктор
* Оператор ```[]``` за достъп до символ по индекс
* Оператор ```+``` в 3 варианта - ```const char * + String``` , ```String + String``` , ```String + const char *```
* Оператор ```+=``` в 2 варианта - ```String += String``` , ```String += const char *```
* Оператори за сравнение == , != , <= , < , > , >= в 3 варианта - ```const char * | String``` , ```String | String``` , ```String | const char *```
* Оператори ```<<``` и ```>>``` за изход и вход от поток
* Член-функция ```length``` показваща размера на низа
* Член-функция ```empty``` показваща дали низа е празен
* Член-функция ```c_str``` връщаща низа като ```const char *```


## Задача 2
Реализирайте клас Event, който носи информация за възникнало събитие/грешка в системата. Грешките се характеризират със следните неща:
* код на грешката - цяло положително число
* съобщение на грешката- низ с произволна дължина

Реализирайте голяма четворка, в случай че е необходимо.

## Задача 3
Да се реализира клас EventLog, който съдържа списък от събития. Класът да предоставя възможност за регистриране на ново събитие и да има възможност да регистрира произволен брой събития. Да се реализират подходящи конструктори, деструктори и оператори за 
този клас, както и метод AddEvent, който регистрира събитие. Да се реализира и метод Print, който отпечатва на екрана всички събития.

## Задача  4(бонус)

Играта "живот"
([Game of Life](http://en.wikipedia.org/wiki/Conway's_Game_of_Life)) е игра за
0(нула) играчи :confused: и представлява повърхнина разделена на квадратни
клетки. Всяка клетка е или жива, или мъртва. Играта протича на ходове, като
всеки ход се определя от предишното състояние на повърхнината по следния начин:

1. Всяка жива клетка с по-малко от две живи съседни клетки умира (от самота)
2. Всяка жива клетка с повече от три живи съседни клетки умира (от
пренаселеност)
3. Всяка жива клетка с две или три живи съседни клетки остава жива и на
следващата итерация
4. Всяка мъртва клетка с точно три живи съседни клетки се превръща в жива
клетка

За да моделираме тази игра, ще създадем клас `GameOfLife`, който има следните
методи:

* `constructor` - създава играта по зададени размери на повърхнината и
масив/списък/вектор от координатите на живите клетки
* `advance` - променя състоянието на повърхнината, като прилага правилата
даден брой пъти
* `getCell` - връща състоянието на клетката на дадената позиция; състоянието на
една клетка може да бъде: `DEAD`, `ALIVE`
* `operator<<` - оператор за извеждане на повърхнината(може и само да извежда
координатите на живите клетки)

**Бонус**: повърхнината да е неограничена.
