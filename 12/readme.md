# Подготовка за контролно:

## Задача 1.
UNIX времево клеймо (timestamp), още наричано "epoch time", е цяло число, указващо брой секунди изминали след 1 януари 1970 г. UTC. Такова клеймо позволява всеки момент във времето след 01.01.1970 г. да се съхранява като едно-единствено цяло число. Ако едно клеймо A е по-малко от друго клеймо B, можем да заключим, че A е момент от времето, който е преди B.

 

Да се реализира клас Timestamp, представящ UNIX времево клеймо. Класът трябва да спазва принципа за енкапсулация и да няма външен достъп до член-променливите на класа. В класа трябва да се включат:

 

   - променлива от тип unsigned long, която пази клеймото;

   - конструктор по подразбиране, който задава на клеймото стойност нула (съответстващ на дата 01.01.1970 г.)

   - конструктор, приемащ един параметър — стойност за клеймото, с която да се инициализира класа;

   - функции GetValue и SetValue, които позволяват съответно да се достъпва и променя клеймото, съхранено в класа;

 

За класа да се предефинират следните оператори:

 

 -   operator<< за изход в поток;

  -  operator>> за вход от поток.

  -  operator+= за добавяне на зададен брой секунди към клеймото. Операторът получава цяло число (брой секунди) и ги добавя към клеймото в класа.

  -  operator+ за пресмятане на ново клеймо, което се получава с добавяне на даден брой секунди към дадено клеймо. Операторът получава брой секунди d, прибавя ги към клеймото на обекта, за който е извикан и връща нов обект, съдържащ новото клеймо.

 

Да се дефинира нов клас TimestampWithDescription, производен на класа Timestamp. Този клас трябва да надгради Timestamp като добави възможност да се задава описание на клеймото. За целта в този клас трябва да може да се съхранява символен низ с произволна дължина, който ще съдържа описанието. Класът трябва да има:

 

   - всички функции от голямата четворка;

   - функции GetDescription и SetDescription, които позволяват съответно да се достъпва и променя описанието;

   - operator<< за изход в поток;

   - operator>> за вход от поток.

## Задача 2.
Да се реализират описаните по-долу класове и посочените за тях членове. Реализацията на член-функциите може да е както в тялото на класа, така и извън него.
 

Да се реализира клас Temperature, представяща статистика за температура на въздуха. Статистиката има три свойства — минимална, максимална и средна 
температура, които са цели числа. Представянето на тази информация в класа е по ваш избор. Да се реализират следните членове на Temperature:


 * Конструктор по подразбиране, който задава прогноза, в която минималната, максималната и средната температура са 12 градуса.

 * Конструктор Temperature(int min, int avg, int max), който задава минимална, средна и максимална температура. Той трябва да прави проверка дали минималната, средната и максималната температура са подредени в нестрого нарастващ ред. Ако конструкторът получи като аргументи невалидна статистика, тогава всички три температури да се инициализират с 12 градуса.

 * Константни член-функции GetMin(), GetAverage(), GetMax(), връщащи съответните свойства.

 * Константна член-функция GetAmplitude(), която връща температурната амплитуда, т.е. разликата между максималната и минималната температура.

* Шестте оператора за сравнение (==, !=, <, >, <= и >=), с които могат да се сравняват две прогнози. Считаме, че една статистика е “по-студена” (по-малка) от 
друга, ако:

    - максималната температура на първата е по-малка от максималната втората, или

    - имат равни максимални температури, но минималната на първата е по-малка от минималната на втората, или

    - ако и минималните и максималните температури са равни, то средната температура на първата е по-малка от средната температура на втората.

 

Да се реализира клас Forecast, която представя прогноза за температурата в дадено населено място. Прогнозата има две свойства — име на населеното място и статистика за температура. Името е символен низ, който може да е с произволна дължина. То трябва да се представи в класа като масив от символи (char), който се заделя динамично с използване на new и се освобождава с помощта на delete. Използването на класа класа std::string не е позволено. Статистиката за температурата трябва да е обект от тип Temperature. За класа Forecast да се реализират следните членове: 

* Голямата четворка. В нея конструкторът по подразбиране да задава като име на населеното място празния низ и инициализира статистиката за температурата с 
нули за трите свойства.

* Конструктор Forecast(const char* Place, Temperature const& Temp), който задава съответните стойности на име на населено място и температура.


* Константни функции GetPlace() и GetTemperature() връщащи съответно името на населеното място и статистика за температурата в него. Функцията GetPlace() не трябва да позволява промяна на името на населеното място.


* Функция UpdateIfHotter(Forecast const& F), която обновява температурната прогноза на населеното място с дадената прогноза F, но само ако населеното място на прогнозата F съвпада, а температурата е “по-гореща” в смисъла на >. В противен случай, функцията не прави промяна.

* Оператори << и >> за изход и вход от поток за класа Forecast

Демонстрирайте работата на класовете с измислени от вас данни.
